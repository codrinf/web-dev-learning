## Ce-ti trebuie pentru a lucra in domeniu?

Incep cu o veste buna: nu-ti trebuie (multa) matematica. 

Am vazut, am lucrat, am vorbit cu diferiti (web) developeri venind din diferite background-uri: informaticieni, ingineri, matematicieni, economisti, designeri, cu facultatea terminata sau nu.
Unii se opresc la HTML+CSS, altii invata bazele JavaScript, unii se indreapta spre back end si baze de date, iar altii ajung sa faca arhitectura unui intreg sistem.

**In piata este nevoie de toti!**

Cei care se adapteaza au unele caracteristici comune: 
* **logica**: Daca matematica nu este atat de importanta, logica este. Da, aia pe care ai facut-o in a X?-a.
* **capacitatea de a abstractiza**: vei lucra cu date sau concepte abstracte. Trebuie sa ai puterea de a le vedea si pune impreuna. In cap, prima data, apoi in cod.
* **cunostiinte tehnice**: Trebuie sa stii despre un calculator mai mult decat a sta pe retele sociale. Ajuta daca esti familiar cu fisiere si extensiile lor (.txt, .doc, etc); daca ai facut arhive (.zip, .rar, etc); daca ai lucrat in diferite programe.
* **social skills**: Contrat glumelor, programarea implica multe interactiuni. Atat in echipa cat si cu alte echipe sau clienti. Nu te astepta sa stai in fata unui calculator toata ziua si sa scrii cod.
* **capacitatea de a primi feedback**: Indiferent cat vei invata, va fi cineva sa te corecteze. Fii sigur ca ego-ul tau este pregatit pentru asta.
* **perseverenta**: Vor fi momente in care vei vrea sa-ti bagi picioarele, vor fi momente cand te va speria volumul de informatii pe care trebuie sa le stapanesti. Continua.
* **limba engleza**: Majoritate resurselor pe care le vei folosi sunt in engleza. Vei lucra, chiar daca nu direct, cu clienti externi, cu care va trebui sa comunici.
* **invata, invata, invata**: E o industrie care asteapta sa inveti in continuu. 

De retinut ca nu exista un standard oficial dupa care se decide cand cineva este gata de a lucra "pe bune" sau daca altcineva este junior, middle sau senior.
Totul este relativ la compania pentru care lucrezi sau la cat de mult vrei tu sa stii.

Sigur, exista niste cunostiinte minime pe care trebuie sa le detii, iar acest curs incearca sa rezolva tocmai asta.